---
title:  Travma in sproščanje travme
Metatitle: STravma, PTSD in kako si lahko pomagamo sami
description: Kaj je ravma in PTSD. Kako se travma odraža v telesu in kako si lahko pomagamo, če sumimo, da imamo posledice travmatičnega dogodka ali serijo travmatičnih dogodkov
date:   2023-08-26 09:01:35 +0300
lastmod:   2023-08-26 09:01:35 +0300
image:  '/images/clanki/travma.webp'
tags:   ['spanje', 'travma', 'meditacija']
---


# Travma se skriva v telesu 

Nedavne poplave, ki so prizadele našo skupnost, niso pustile samo materialne škode, ampak tudi čustvene rane, ki so lahko še težje za zdravljenje. V takšnem nemirnem obdobju je toliko bolj pomembno razumeti in se spoprijeti s posttravmatsko stresno motnjo (PTSP), ki se lahko razvije kot posledica tako travmatičnih dogodkov.

Travma ni nujno posledica enega dogodka, in pri vsakem je lahko vzrok in sprožilec drugačen.

Včasih je bila travma skrita v sencah, zdaj se o njtravmi,ej po zahvali zdravnikov kot so Dr. Gabor Mate in dr. Bessel van der Kolk, govori več.


## Kratek opis travme in PTSD-ja
Travma je čustven odziv na stresno, zastrašujoč dogodek ali serijo dogodkov v našem življenju. Sama si jo predstavljam kot zamrznjeno grozo, ki se v danem trenutku ali obdobju ni morala izraziti, sato se skriva v telesu in išče načine, kako bi se izrazila in razrešila.

PTSP je motnja, ki se lahko pojavi po doživljanju ali pričanju travmatičnega dogodka. Simptomi vključujejo:
- anksioznost, 
- obsesivne misli,
- flash-backe,
- nespečnost ali nočne more, ki se nanašajo na preživeto travmo.

Travma ni le čustvena ali psihološka rana; dejansko se lahko shranjuje v telesu v obliki napetosti mišic, kronične bolečine ali celo težav s prebavo. Telesne manifestacije travme so obrambni mehanizmi, ki jih telo uporabi, da se zaščiti.

Telesne reakcije na travmo so tesno povezane s čustvenim stanjem posameznika. Stresni hormoni, kot so kortizol in adrenalin, se sproščajo kot odziv na travmatično izkušnjo, kar lahko vodi do občutkov tesnobe in panike.

## Znaki in simptomi preživete travme in PTSD-ja

Znaki PTSP-ja so lahko subtilni in se razlikujejo od osebe do osebe. Nekateri pogosti simptomi vključujejo:

- Nenehno razmišljanje ali ponovno doživljanje travmatičnega dogodka
- Izogibanje situacijam, ki spominjajo na travmo
- Povečana razdražljivost ali agresivnost
- Poslabšan imunski sistem

Simptomi PTSP-ja lahko negativno vplivajo na kakovost življenja, vključno s poklicnim in osebnim življenjem. Lahko povzročijo težave pri spanju, koncentraciji in celo vplivajo na medosebne odnose.

Sama toplo priporočam obisk strokovnjaka, ki se specializira na travmo in ve s čim se soočaš.
Če opaziš znake PTSP-ja pri sebi ali pri ljudeh okoli sebe, je ključnega pomena, da poiščeš strokovno pomoč. Zgodnja diagnoza in zdravljenje lahko bistveno izboljšata izid zdravljenja.



## Nekaj nasvetov za zdravljenje po preživeti travmi
V nadaljevanju bom opisala nekaj stvari, ki so meni izredno pomagale pri predelovanju bolečih dogodkov. Zdravljenje ni dogodek, je pot. Velikokrat lahko pomeni spremembo navad, lahko celo vrednot. 

Mene je zastarela travma pripeljala do kronično poslabšanega imunskega in živčnega sistema, posledično do bolezni. Zato cenim ravnovesje, mir, balans.

Tole so dejavnosti, ki mi pomagajo razreševati travmo in ohranjati balans:



### Fizična aktivnost in sproščanje endorfinov
Redna telesna vadba, kot so sprehodi, tek ali plavanje, sprošča endorfine in izboljšujejo vaše razpoloženje. Narava je naravni zdravitelj, sprehod v gozdu ali ob reki pa naravni antidepresiv. Dobra glasba in izraz skozi ples tudi pomaga pri zdravljenju telesa in duše. Pomembno je, da najdeš način gibanja in izražanje, ki ustreza tebi

### Tehnike zavestnosti in meditacije
Praksa zavestnosti in meditacija lahko pomagata zmanjšati simptome PTSP-ja, tako da te naučita, kako bolje upravljati stres in anksioznost.

Zate sem pripravila posebno meditacijo, ki pomaga ozaveščati potisnjene občutje in jih sprostiti brez nepotrebnega podoživljanja travme. Lahko jo poslušaš na mojem Youtube kanalu ali pa si jo preneseš na telefon.

>LINK

### Socialna podpora
Nič ni več vredno kot pravi prijatelj v nesreči. Pravi prijatelj ti ponudi ramo v težkih trenutkih. Bi pa vseeno poudarila, da je za zdravljenje travme pomembno obiskati terapevta, ki je za zdravljenje usposobljen. 
Je pa ključnega pomena za zdravje občutek, da si del skupnosti, da si sprejet, viden, pomemben. Včasih že samo to pomaga ozdraviti bolečino.
Poiščite podporo prijateljev, družine ali podpornih skupin. Komunikacija in deljenje izkušenj sta ključna elementa celjenja.


### Pisanje dnevnika
Tehnika, ki je meni zelo pomagala je nestrukturirano pisanje, kjer sem preprosto vse kar se je nagrmadilo v meni, izrazila na papir. Pomaga tudi risanje. Predstavljaj si, kot da skozi svinčnik odteka vse kar ti ne služi. Po koncu pisanja v tebi nastopi mir in sprostitev. 

### TRE (Trauma release exercises)
TRE® je serija telesnih vaj, ki telesu pomagajo pri sproščanju globokih mišičnih vzorcev stresa, napetosti in travme. Tresenje je naravni odziv po preživetem stresu. Verjetno si že videl, kako se žival (npr srna) po nevarnosti, začne tresti. To je naravni odziv, ki pomaga otresti stres iz telesa. Le da smo se ljudje naučili ta odziv zatreti. Vaje varno aktivirajo naravni refleksni mehanizem tresenja ali vibriranja, ki sprošča mišično napetost in pomirja živčni sistem. Ko je ta mehanizem tresenja/vibriranja aktiviran v varnem in nadzorovanem okolju, je telo spodbujeno, da se vrne nazaj v stanje ravnovesja. Priporočam pa obisk strokovnjaka, ki ti lahko pokaže vaje.

### Dihalne tehnike
Dihanje je izredno močno orodje. V bistu je edini način s katerim lahko z uravnavanjem svojega delovanja vplivamo na notranje delovanje. Dihanje umiri preveč stimuliran živčni sistem. Umiritev diha, podaljšanje izdiha pozitivno vplivajo na živčni sistem. Lahko izvajaš različne tehnike od preprostega podaljševanja izdiha in zadrževanja diha, do box breathinga, tehnik je ogromno in vse lahko poiščeš na spletu.

### Progresivno sproščanje mišic
Ker je travma ujeta v telesu se lahko izraža tudi čez zategovanje mišic, zategovanje čeljusti, kronično zakrčenost. Pri sproščanu telesa blagodejno vpliva tehnika progresivnega sproščanja mišic. 

### Manj je več
Sem zagovornica minimalizma v smislu, manj je več. Manj stresa, manj navlake, manj nepomembnih stvari. Včasih ne gre, včasih se urnik popolnoma napolni a pomembno je, da znaš reči: NE. Ne, zdaj ne zmorem. Ne, tega nočem. In ne, tega niti ne potrebujem. Pa naj gre za predmete, odnose ali pa bveznosti. Pristop manj je več, blagodejno vpliva na počutje in zmanjša stres.

### Kognitivno-vedenjske tehnike, EMDR in zdravila
Terapevt bo uporabil kognitivno-vedenjske tehnike, ki uporabljajo kognitivno prestrukturiranje in izpostavljanje, in pomagajo spremeniti negativne vzorce mišljenja, ki podpirajo PTSD.
Druga močna tehnika za premagovanje posledic travme je EMDR. Tehnika Eye Movement Desensitization and Reprocessing (EMDR) je psihoterapevtska metoda, pogosto uporabljena za zdravljenje anksioznosti in PTSP-ja. Vključuje ritmične premike oči med priklicem travmatičnih izkušenj. Ta kombinacija spremeni, kako se spomin shrani v možganih, in vam omogoča popolno predelavo travme.
V težjih primerih bo zdravnik predpisal tudi zdravilo. Zdravila, kot so antidepresivi in antiansiolitiki, so pogosto uporabna za obvladovanje simptomov PTSD-ja. Vendar se o uporabi zdravil vedno posvetujte s strokovnjakom.



## Zaključek
Celjenje po travmatičnem dogodku ali travmatičnem obdobju je dolgotrajen proces, ki zahteva čas, trud in pogosto tudi strokovno pomoč. Kljub temu lahko s pravilnimi strategijami in aktivnim pristopom do zdravljenja naredite pomembne korake na poti do okrevanja. Ne oklevaj iskati pomoči in podpore, ki jih potrebujete za premagovanje te zahtevne preizkušnje. Že danes pa si lahko pomagaš tudi z zgoraj omenjenimi tehnikami. Na pot zdravljenja od travme stopajo pogumni in ti imaš ta pogum v sebi. Tvoje telo pa ima vgrajeno tudi naravno zmožnost zdravljenja, ki se prenaša iz roda v rod. Kot srna, ki se strese po preživeti nevarsnoti, imaš ti v sebi mehanizme zdravljenja že v sebi.